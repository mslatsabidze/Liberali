<!DOCTYPE html>

<html>
<head>
	<title>ლიბერალი</title>
</head>
<body>
	<header>
		<img src="">

<nav>
	<ul>
		<li>
			<a href="">მთავარი</a>
		</li>
		<li>
			<a href="">დღის სტატია</a>
		</li>
		<li>
			<a href="">ჩვენს შესახებ</a>
		</li>
	</ul>
</nav>

	</header>
	<section>
		
		<strong>19.03.2019 - ახალი ამბები</strong>
		<p>
			<strong>რევოლუცია „მეორე სქესი“</strong>
			<img src="http://liberali.ge/uploads/780_53735601_390837274798289_4005289404200386560_n.jpg">

სიმონ დე ბოვუარი, თავისი „მეორე სქესით“, საავდრო ღრუბლად მოევლინა ,,ბეიბი-ბუმით’’ შეპყრობილ პატრიარქალურ სამყაროს 1949 წლის ივნისში. დემოგრაფიული აღორძინების მოსურნენი დიდის რიხით, გზნებითა და აღტყინებით იმეორებდნენ, რომ ერს გადაშენება ეწერა და ამიტომაც, სამშობლოს სჭირდებოდა უფრო მეტი „გმირი დედა“ - ნოყიერი ნიადაგი, იდეალური სათბურ-კონტეინერი, ბავშვების ინკუბატორი. ამგვარი მაჩოისტური დისკურსი მიზნად ისახავდა მეორე მსოფლიო ომის ,,წყალობით’’ შრომის ბაზარზე მოულოდნელად გამოჩენილი ქალების კვლავ სამზარეულოში გამწესებას, ტრადიციული, პატრიარქალური ოჯახის კიდევ უფრო გამყარებას. ,,სუსტი’’ სქესი არ დაიშვებოდა ეკონომიკის სადავეებთან. მძიმე რეალობამ და ცხოვრებისეულმა სირთულეებმა აიძულა ქალები, ფრონტის ხაზზე წასული მამაკაცების ადგილი დაეკავებინათ, მაგრამ ანდროცენტრული სახელმწიფო ითხოვდა არა ძლიერ, დამოუკიდებელ, ემანსიპირებულ ქალებს, არამედ მორჩილ ცოლებს, ოჯახზე გადამკვდარ, ბავშვებზე გადაგებულ, თავგადაკლულ დედებს, ქმარ-შვილზე დარდით თვალებამოღამებულ, უსურვილო, უხორცო ქმნილებებს, რომელთაც დღემუდამ უნდა ეზრუნათ წმინდა ოჯახურ კერაზე და უდრტვინველად დამორჩილებოდნენ ქმრის ბრძანებებს. უთვალავი ადამიანი იზიარებდა ჰიტლერის ამ დევიზს: ,,ქალის საქმეა ბავშვები, ეკლესია, სამზარეულო’’. აი, ამგვარ ანტიფემინისტურ გარემოში წამოიწყო ერთმა თამამმა, გულანთებულმა, შეუპოვარმა ქალმა რადიკალური ფემინისტური რევოლუცია, მთავარი საყრდენი გამოაცალა „მეორე სქესის“ დამმონებელ წყობას და იმედის ნაპერწკლად აელვარდა ქალთა გულებში. ცოტას თუ გაებედა ხმის ამოღება ქალთა მძიმე ხვედრზე; სულ რამდენიმე მოაზროვნეს თუ დაუწერია მითებისა და ლეგენდების გარეშე სექსისტურ იდეოლოგიაზე, ძვალ-რბილში გამჯდარ, ყოველდღიურ სინამდვილედ ქცეულ მიზოგინიაზე, გოგონათა დამაჩლუნგებელ აღზრდაზე, ქალწულობის ფენომენზე; </p>
<nav>
	<ul>
		<li>
			<a href="srulad.html">სრულად</a>
		</li>
	</ul>
</nav>

<img src="http://liberali.ge/uploads/client/Uploads/54433330_2650104045006081_9221701380475977728_n.jpg">
		<br>
		<strong>ტომ ვულფის დოკუმენტური ფილმი „კალასი მარიას შესახებ“</strong>

ახლახან დასრულებულ ბერლინის საერთაშორისო კინოფესტივალზე, რომელიც წლების განმავლობაში პოლიტიკური ბაზრობისა თუ სოციალური წახალისების საერთაშორისო ფორუმს დაემსგავსა, არასაკონკურსო პროგრამაში მარია კალასის შესახებ გადაღებული დოკუმენტური ფილმი უჩვენეს. ამგვარი არტ-დოკუმენტები საკმაოდ ხშირია სწორედ არასაკონკურსო „პანორამაში“.

მაგალითად, გასულ წელს უჩვენეს ბრეტ მორგენის „კურტ კობეინი: ეშმაკის მონტაჟი“ (დოკუმენტური ფილმი ჯგუფ „ნირვანას“ სოლისტის, კურტ კობეინის შესახებ“), ხოლო ორი წლით ადრე, კლერ დენის ასევე დოკუმენტური ფილმი „მატილდასკენ“ (რომელიც თანამედროვე ფრანგი ქორეოგრაფის, მატილდა მონიეს შემოქმედებას ახალი კუთხით გვაცნობს).

ტომ ვულფის სარეჟისორო დებიუტი Maria by Callas („კალასი მარიას შესახებ“), რომელიც ეკრანებზე გასული წლის დეკემბერში გამოვიდა,  შთამბეჭდავი მცდელობაა საოპერო დივას შემოქმედებისა და ცხოვრების შესახებ ახალი და უცნობი ამბები შევიტყოთ: კალასის ინტერვიუებიდან დაწყებული, ვისკონტ-ძეფირელ-პაზოლინის იშვიათი საარქივო კადრებით დამთავრებული. კარგად აწყობილ, ლამის ორსაათიან ფილმში მარია (როგორც კერძო პირი და პერსონა) თითქოს განზოგადოებულ კალასზე გვიყვება, როგორც შემოქმედსა და არტისტზე.

ფილმში კალასის გამოუქვეყნებელ წერილებსა და დღიურის ჩანაწერებს კითხულობს ჯოის დიდინატო (ცნობილი ამერიკელი მეცო-სოპრანო), ხოლო ფრანგული წერილების მცირე ნაწილს - კინოვარსკვლავი ფანი არდანი, რომელმაც რამდენიმე წლის წინ ითამაშა კიდეც კალასის როლი ფრანკო ძეფირელის ფილმში „მუდამ კალასი“. 
		<br>
		<nav>
	<ul>
		<li>
			<a href="statia srulad.html">სრულად</a>
		</li>
	</ul>
</nav>
	</section>

		<footer>
			
		</footer>
	</body>
	</html>